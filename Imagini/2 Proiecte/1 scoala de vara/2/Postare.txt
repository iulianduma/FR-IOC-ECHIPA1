Am început cu entuziasm Săptămâna Bucuriei, căutând împreună, copii și voluntari din Valea Mare și Faraoani, să  descoperim ce este bucuria, ce ne aduce bucurie și cum putem să îi facem bucuroși pe  cei de lângă noi. După discuții și reflecție, împărțiți pe grupe, fiecare copil a reprezentat prin desen ce sau cine le aduce bucurie: Isus, rugăciunea, cantecele, mama, familia, bunica, dansul și jocurile, etc. 
         Povestea "Ai umplut găletușa azi?" de Carol  McCloud, i-a provocat pe copii să își confecționeze propria găletușă în care să primească dar să și ofere complimente, cuvinte de încurajare, pentru  a umple rezerva de bucurie a celorlați. Nu au lipsit jocurile în aer liber și  pe teren, jocuri care conduc la cunoașterea copiilor.