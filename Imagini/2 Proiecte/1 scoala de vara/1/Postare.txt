Pe 1 iulie s-a dat start bucuriei la Școala de vară "Mesagerii bucuriei"!
 Prima săptămână a avut ca temă „Cuvintele magice”.  Prin jocuri interactive și povestioare, scurte scenete, experimente și cântece vesele și ritmate, cu toții am exersat cuvintele care pot schimba lumea: "Mulțumesc!",  "Te iubesc!", "Te rog!", "Iartă-mă!". Alături de cuvintele magice copiii au aflat câteva lucruri interesante despre Ziua pescarului, Ziua reporterului de activități sportive, Ziua complimentării în oglindă, Ziua Cooperativelor, Ziua dependenților de muncă. O mare surpriză a fost invitatul săptămânii: dna Silvia-Mihaela Patrașc, doctor neurolog și tânără mămică. Le-a captat atenția copiilor cu un mulaj de plastic care reprezenta creierul uman și imagini. A fost o discuție interactivă în urma căreia copiii au descoperit zone ale creierului responsabile cu gândirea, limbajul, memoria, locomoția, conștiința și importanța recunoștinței pentru tot ceea ce primesc de la părinți și a folosirii cuvintelor de încurajare pentru a dezvolta un creier mai sănătos și a duce o viață mai senină. 
 Între roadele primei săptămâni sunt bucuria trăită de copii și voluntari, socializarea, conștientizarea importanței cuvintelor magice și repetarea lor prin intonarea cântecului săptămânii: "Cuvinte magice"
#AsociațiaMesageriiBucuriei
#scoaladevaraMesageriiBucuriei
#startBucuriei