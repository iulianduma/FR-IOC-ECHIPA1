Săptămâna bucuriei a continuat cu Ziua picnicului cu ursuleți de pluș (10 iulie), Ziua Simplității (12 iulie) și a culminat cu invitatul special, pr. Felix Roca, responsabilul Oficiului pentru pastoraţia tineretului la nivel naţional, apostol neobosit al bucuriei.
    Părintele le-a oferit copiilor patru sfaturi pentru a trăi din plin bucuria: "Să fim buni!" ; "Să fim prietenii lui Isus!"; "Să învățăm!"; "Să dăruim."
  Copiii i-au pregătit părintelui o „găletușă” a bucuriei, cu mesaje de încurajare și cântecul săptămânii "Bucuria e în noi",  iar voluntarii, un mic dar realizat din pietricelele adunate de copii. 
     Tot în cadrul acestor activități suntem bucuroși să o avem alături pe Alexandra, studentă la Universitatea Națională de Muzică, București, care a încântat copiii în cadrul  Atelierului muzical, urmărind formarea deprinderilor de respirație corectă în cânt și încălzirea vocii prin exerciții de vocaliză. 